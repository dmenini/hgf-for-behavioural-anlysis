Domande:
1. Provo un senso diffuso di inquietudine
2. Se posso evito di uscire di casa
3. Mi sento turbato facilmente ed ho paura
4. Temo che da un momento all'altro possa accadermi qualche disgrazia
5. Mi sento a pezzi
6. Mi tremano le gambe e le braccia
7. Soffro di emicranie, dolori al collo e mal di schiena
8. Mi sento debole e mi stanco con facilità
9. Mi sento irrequieto e non riesco a stare seduto
10. Sento il cuore battere forte
11. Soffro di vertigini
12. Mi sento svenire
13. Faccio fatica a respirare
14. Sento intorpidimento e formicolio nelle dita
15. Soffro di mal di stomaco e di cattiva digestione
16. Devo spesso urinare
17. Ho le mani fredde e sudate
18. Arrosisco facilmente
19. Faccio fatica ad addormentarmi e ho un sonno agitato
20. Ho degli incubi

Risposte:
1. Mai
2. Qualche volta
3. Spesso
4. Quasi sempre

Punteggio 20-29: Ansia? No grazie
Decisamente l'ansia non è un tuo problema. Hai un'alta capacità di controllo delle emozioni e molto difficilmente permetti agli eventi esterni di minacciare la tua imperturbabilità. Sei la persona a cui chiunque affiderebbe la gestione del proprio portafoglio azionario, il rigore decisivo nella finale del campionato del mondo di calcio e perfino la guida dell'intera nazione in una situazione di emergenza. Attenzione però. Se il tuo punteggio è molto vicino al livello inferiore della scala (< = 21 punti) rischi di apparire una persona fredda e compassata, poco incline ad ogni tipo di slancio emotivo e con qualche difficoltà ad avvertire ed esprimere anche le emozioni positive.

Punteggio 30-39: Alcuni piccoli segnali di ansia. Non è il caso di preoccuparsi.
Alcuni piccoli segnali d'ansia, verosimilmente episodici e connessi a particolari situazioni di stress, personale o ambientale.Ricorda però che l'ansia non è sempre e comunque da valutare negativamente. La capacità di sperimentare e contenere un moderato livello di ansia è un importante e prezioso fattore di adattamento in grado di migliorare le proprie prestazioni in numerose circostanze, dall'apprendimento all'esecuzioni di compiti specifici. Nelle relazioni sociali può inoltre rivelarsi indice di interesse, partecipazione, coinvolgimento umano e personale.

Punteggio 40-49. Ansia di livello medio. 
Tieni sotto controllo le fonti di stress. Il punteggio rivela un livello medio di ansia. La reazione ansiosa non è per te un tipo di reazione esclusiva e ricorrente, ma occorre valutare quali fra le circostanze attuali della tua vita hanno abbassato la tua soglia di allarme e ti inducono a reagire con una certa apprensione agli eventi del tuo mondo interiore e della realtà esterna. Sei ancora in grado di dominare le tue reazioni ansiose, che non compromettono in modo particolarmente fastidioso la qualità della tua vita, ma avverti il pericolo di un escalation. Tieni sotto controllo la situazione.

Punteggio 50-61: Ansia di livello medio-alto. Soglia di Attenzione.
Il punteggio rivela un livello medio-alto di ansia. La reazione ansiosa non è ancora diffusa e generalizzata ma è piuttosto innescata da situazioni specifiche, in grado di generare in te uno stato di disagio che talvolta consideri eccessivo. Probabilmente in questo periodo avverti in preoccupante crescita la quantità e la varietà degli stimoli in grado di metterti in apprensione, e non sempre riesci ad impedire che la tua tensione emotiva si somatizzi, riversandosi sul tuo corpo e generando stati di malessere e disagio anche di carattere fisico.

Punteggio 62-80: Che cosa sta accadendo nella tua vita? Il test ha rilevato un livello alto di ansia.
Il punteggio rivela un livello alto di ansia. La reazione ansiosa tende a manifestarsi in modo diffuso e generalizzato e rischia di divenire per te una modalità quasi esclusiva di reazione agli stimoli. Il senso di armonia con te stesso, alcune tue potenzialità professionali e la tua vita sociale e sentimentale rischiano di venire parzialmente compromessi da questo stato pervasivo e fastidioso di tensione emotiva. Anche il tuo corpo viene coinvolto in questo generale stato di apprensione e non sono infrequenti manifestazioni di malessere e somatizzazioni a carico di alcuni organi. Mal di testa, disturbi all'apparato gastrointestinale, difficoltà respiratorie, manifestazioni cutanee e dolori di varia natura possono accompagnare questo generale stato di malessere. E' forse opportuno prendere in considerazione la possibilità di inziare una psicoterapia.
